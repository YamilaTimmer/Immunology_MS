# B-lymfocyten

B-lymfocyten, of B-cellen, zijn witte bloedcellen die verantwoordelijk zijn voor het aanmaken van antilichamen, waarmee ze lichaamsvreemde stoffen zoals virussen, bacteriën en zelfs kankercellen bestrijden. Samen met T-cellen maken ze deel uit van de lymfocyten. B-cellen reageren op antigenen (stoffen die het lichaam als vreemd herkent) door antilichamen te produceren die deze lichaamsvreemde stoffen neutraliseren (Cleveland Clinic, z.d.). 

Er zijn twee soorten B-cellen: 

- **Plasmacellen**: Deze cellen produceren antilichamen die het lichaam helpen bij het bestrijden van infecties. 
- **Geheugen B-cellen**: Deze cellen zorgen ervoor dat het lichaam sneller kan reageren als het opnieuw wordt blootgesteld aan hetzelfde antigen. Dit vormt de basis van immuniteit tegen herhaalde infecties (Cleveland Clinic, z.d.). 

## Link met multiple sclerose (MS)
Volgens Comi et al. (2021) spelen B-cellen een rol bij de pathogenese van MS door: 

1. Het presenteren van antigenen aan T-cellen en mogelijk het aansteken van de autoproliferatie van T-cellen die verantwoordelijk zijn voor het aanvallen van hersencellen. Dit zou kunnen gebeuren door geheugen B-cellen. 
2. De productie van pro-inflammatoire cytokinen en chemokines die ontstekingen bevorderen. 
3. De productie van oplosbare toxische stoffen die bijdragen aan schade aan oligodendrocyten en neuronale schade. 
4. Het dienen als reservoir voor Epstein-Barr virus (EBV), wat verband houdt met de ontwikkeling van MS. 

Hieronder is een overzicht te zien van de verschillende stadia van een B-cel en waar de verschillende stadia voorkomen in het lichaam. Ook is er een visualisatie te zien van de verschillende rollen van B-cellen.

![Visualisatie van stadia, functie en locatie van B-cellen (Comi et al. 2021).](images/b_cel_overzicht.PNG)


# Bronnen
- Cleveland Clinic. (z.d.). B cells. https://my.clevelandclinic.org/health/body/24669-b-cells
- Comi, G., Bar-Or, A., Lassmann, H., Uccelli, A., Hartung, H. P., Montalban, X., Sørensen, P. S., Hohlfeld, R., Hauser, S. L., & Expert Panel of the 27th Annual Meeting of the European Charcot Foundation (2021). Role of B Cells in Multiple Sclerosis and Related Disorders. Annals of neurology, 89(1), 13–23. https://doi.org/10.1002/ana.25927


<details>
<summary><b>Preview title</b></summary>

_Markdown is valid, but add empty lines to separate from the HTML tags._

- Bullet
- Points

</details>
